
## ডিজিটাল ইমেজ প্রসেসিং কি ?


ইমেজ  তো সবাই ব্যবহার করি প্রতিদিন। আয়নার সামনে যখন দাঁড়াই, আয়না আমাদের কে  নিজের ইমেজ দেখায়। ফোনের ক্যামেরা দিতে ধুপধাপ ইমেজ তুলি। কেউ বা তুলি DSLR  দিয়ে মানুষের প্রোফাইল পিকচার / ইমেজ তুলে দেয় । সেলফি ফ্রিকদের কথা নাহয়  বাদই দিলাম ।

এই  যে এত শত ইমেজ তুলি, কখনো কি ভেবে দেখেছি যে ক্যামেরার বাটন ক্লিক করার  পরে সেটা কীভাবে মেমোরিতে যায়? কিংবা, এই যে সুন্দর সুন্দর ফিল্টার দিয়ে  আমরা ছবিকে ভালো বানানোর চেষ্টা করি সেগুলো কীভাবে কাজ করে? ফটোশপ নিয়ে এত  হাহাকার? সেটা কী কী এলগোরিদমে চলে?

### ইমেজ বা ছবি বা ফটো কি জিনিস ?

ইমেজ হল দ্বিমাত্রিক এ্যারে(2D Array)। ডিজিটাল ইমেজ কিছু ইনফরমেশন ছাড়া কিছুই নয় , সারি আর কলামে এই তথ্য গুলো সাজানো।

![img](https://miro.medium.com/max/232/1*svA-JRLwxrUEnnLo707YmA.png)

​                                                                                      চিত্রঃ কালার ইমেজ

### **কালার ইমেজঃ**

একটা কালার ইমেজের তিনটি মৌলিক তথ্য থাকে। সেগুলো হল:

· লাল (R)

· সবুজ (G)

· নীল (Blue)

ইমেজের  বিভিন্ন পয়েন্টে কালার লেভেলের লাল সবুজ নীল এর ইনফরমেশন গুলো থাকে। একটি  ৮ বিট ইমেজের লেভেল হতে পারে ০ থেকে ২৫৫। ইমেজের এই লেভেল গুলো কে  পিক্সেল ভ্যলুও বলা হয়।

**পিক্সেল হল ইমেজের ক্ষুদ্রতম একক বা বিন্দু, যে গুলোর সমন্বয়ে ইমেজ তৈরী হয়।**

ধরা  যাক (x,y) কোন পয়েন্টে লাল পিক্সেলের মান ৬০, সবুজের ২০০, নীলের মান ২৫৫।  এই মান গুলো সমন্বয়ে নতুন ধরনের কালার তৈরী হবে। সম্পূর্ন ইমেজে এই ধরনের  বিভিন্ন ইনফরমেশন থাকে প্রত্যেকটা পিক্সেলের জন্য।

সবাই  হয়ত এটা খেয়াল করেছেন ডিজিটাল ইমেজের ক্ষেত্রে, যখন ইমেজ কে খুব জুম করা  হয় তখন ইমেজ ফেটে যায় এবং বিভিন্ন কালারের চৌকোনা বক্স দেখা যায় সবখানে।  এই চৌকোন বক্স গুলো হল বিভিন্ন ভ্যালুর পিক্সেল।


### **সাদা কালো ইমেজ এবং গ্রে-স্কেল ইমেজ :**

![img](https://miro.medium.com/max/227/1*M7vmwEWMDRNkAC_ZK9T5ig.png)

​																				চিত্রঃ সাদা কালো ইমেজ

সাদা  কালো ইমেজের ক্ষেত্রে তিন ধরনের ইনফরমেশনের পরিবর্তে শুধু এক ধরনের তথ্য  থাকে। এক্ষেত্রে সাদার লেভেল ২৫৫ আর কালো হল ০ এবং এর মধ্যবর্তী লেভেলের  সমন্বয়ে সম্পুর্ন ইমেজ তৈরী হয়। এই ধরনের ইমেজ কে গ্রে-স্কেল ইমেজও বলা হয়।

ইমেজ  প্রসেসিং কম্পিউটিং এর জন্য বিভিন্ন সময় বাইনারী ইমেজ ব্যবহার করা হয়।  বাইনারী ইমেজে শুধু মাত্র দুইটি লেভেল থাকে ০ এবং ২৫৫। অন্য কথায় ০ এবং ১।

> **এখানে  একটা কনফিউশন তৈরী হতে পারে ২৫৫ কে কেন ১ বললাম। এক্ষেত্রে বলা যায়  ডিজিটাল ভোল্টেজ নিয়ে যখন আমরা কাজ করি তখন ০ ভোল্টেজ কে ০ এবং +৫  ভোল্টকে ১ ধরে নিই। ২৫৫ এর ব্যাপারটাও সে রকম।**

একটি  গ্রেই স্কেল ইমেজকে খুব সহজে বাইনারি ইমেজে পরিবর্তন করা যায়। এলগরিদম টি  হল ১২৭ এর নিচে পিক্সেল যেগুলো আছে তাদের ০ বানিয়ে দেয়া, আর ১২৭ এর উপরের  পিক্সেল গুলোকে ২৫৫ করে দেয়া।

![img](https://miro.medium.com/max/601/1*MwLR2X1wNy85FuazmZTudw.png)



​																					চিত্রঃ গ্রে-স্কেল ইমেজ

ছবির  মেয়েটির নাম লেনা। ডিজিটাল ইমেজ প্রসেসিং এ বহুল ব্যবহৃত মডেল। মজার  ব্যাপার হল এই ছবিটি ১৯৭২ সালের প্লে বয় ম্যাগাজিন থেকে নেয়া (এনার জন্যই  কম্পিউটার ভিশন অনেক মধুর :P )।

পরের পর্বে আবার দেখা হবে :)

